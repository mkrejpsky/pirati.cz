---
uid: eva.novakova             
name: Eva Nováková            
fullname: Eva Nováková        
category:
  - clenove
  - msjihlavsko
  - kandidat2018
  - koordinator
  - vysocina
  - kz
ordkz: 6
description: koordinátorka KS Vysočina
descriptionkz: neuvolněná zastupitelka
profession: Koordinátorka, vedoucí sociální služby
heroImg: banner-default.jpg
img: people/eva-novakova.jpg
mail:
  - eva.novakova@pirati.cz
mob:
  - 775 666 988
rbar:
  - profile
  - boardkz
  - boardzm
  - people
boardkzName: Zastupitelstvo Kraje Vysočina
boardkzTurn:
   electionUrl: https://volby.cz/pls/kz2020/kz111?xjazyk=CZ&xkraj=9&xstrana=0&xv=2&xt=3
   startDate: 3. 10. 2020
boardkz:
   - position: 1. náměstkyně
     uid: hana.hajnova
   - position: radní
     uid: jan.brizdala
   - position: zastupitelka
     uid: blanka.lednicka
   - position: zastupitel
     uid: jiri.wiche
   - position: zastupitel
     uid: pavel.knezik
   - position: zastupitelka
     uid: eva.novakova
   - position: zastupitel
     uid: roman.pasek
boardzmName: Zastupitelstvo města Jihlavy
boardzmTurn:
   electionUrl: https://volby.cz/pls/kv2018/kv21111?xjazyk=CZ&xid=1&xv=23&xdz=3&xnumnuts=6102&xobec=586846&xstrana=0
   startDate: 6. 10. 2018
boardzm:
   - position: náměstek
     name: Vít Zeman
   - position: zastupitelka
     uid: eva.novakova
   - position: radní
     name: Silvie Čermáková
   - position: zastupitel
     uid: vojtech.prchal
partyUid: pirati
---

Rodačka z Kladna, která se přes Londýn, Jeruzalém a Prahu dostala až do Jihlavy, z korporace do sociálních služeb (a zpět do korporace). V říjnu 2018 byla zvolena členkou Zastupitelstva města Jihlavy, od prosince téhož roku pracuje jako plánovačka logistiky ve společnosti BOSCH, kde je od srpna 2019 i členkou základní odborové organizace KOVO. Je první místopředsedkyní MS Jihlavsko.

V rámci působení v Zastupitelstvu města Jihlavy je členkou majetkové komise, komise pro bezpečnost a prevenci kriminality a komise pro sociální a neziskovou oblast. Podílela se na přípravě projektu, díky kterému Jihlava od října 2019 zařadila do svého portfolia metodu Housing First. Kromě sociální oblasti se zajímá o posilování participace občanů.

Vystudovala obor sociologie a sociální politika (Bc.) na Fakultě sociálních věd UK, nedostudovala obor romistika na Filosofické fakultě UK. Absolvovala několik kurzů zaměřených na manažerské dovednosti a leadership.

Tři roky pracovala jako vedoucí terénní sociální služby. Vedla tým deseti kolegů a kolegyň. Kromě klasické sociální práce se společně snažili působit i na změnu podmínek, které vedou k prohlubování sociálního vyloučení. S kolegy a kolegyněmi se účastnila pracovní skupiny pro sociální bydlení zřízené městem, realizovala projekt zaměřený na podporu inkluzivního vzdělávání, který kromě přímé podpory žáků/studentů a jejich rodin cílil i na změnu postojů pedagogů a odpovědných institucí, a podporovala zástupce romské komunity v participaci a občanské angažovanosti.

Kromě toho s místním kolektivem Jídlo místo zbraní pravidelně vaří veganské jídlo pro lidi bez domova a podílí se na organizaci různých benefičních a kulturních akcí. Ve spolupráci s divadlem DIOD dva roky organizovala Rozpravy - večery zaměřené na představování romské kultury široké veřejnosti i Romům samotným.

Pracovně ještě občas překládá pro romistický časopis, v minulosti učila romštinu, dělala PR pro pár projektů (Férové bydlení, Stan romské kultury) nebo působila jako manažerka kapely Terne Čhave. V pražském klubu Cross dva roky organizovala UFOSS - večery zaměřené na různá romská/romistická témata. Předtím se věnovala tématu nenásilného palestinského hnutí proti okupaci.

Ve volném čase se snaží věnovat akrobacii na šálách a pohybu obecně. Na oblíbenou aktivitu bike pólo už bohužel moc času nezbývá.
